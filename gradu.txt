Välimatka, välimatka, välimatka  - ohjelmistoalan etätyöläisten luottamusluonti 

*Johdanto aiheeseen*

Tutkimuksen tavoitteena on selvittää kirjallisuuskatsauksen avulla, kuinka luottamusta voisi luoda ohjelmistoalan etätyöläisten välille. Tämä vastaa Mitchellin ja Zigursin [2009] esittämään toiveeseen määritellä käytännössä sovellettavia luottamuksenluontitapoja. Tavoitteen saavuttamiseksi tutkimuksessa käydään läpi olemassaolevaa kirjallisuutta. Lähteeksi on valikoitu luottamusta, etätyötä ja näitä aiheita kiinnostavin osin sivuavia julkaisuja, joiden pohjalta käyttökelpoisia käytänteitä johdetaan. Lopputuloksena on yhteenveto kirjallisuudesta kumpuavista, hyviksi havaituista, käytännöistä, joilla toisistaan erillään työskentelevät ohjelmistoalan työntekijät voivat luoda luottamussuhteita toisiinsa. Luottamuksen luominen etätyöläisten välille on tärkeää, sillä se mahdollistaa tiimin kunniakkaan suoriutumisen tehtävästään [Henttonen and Blomqvist, 2005]. Lisäksi niin yksilön kuin organisaationkin hiljainen tieto tulee todennäköisemmin jaetuksi muiden kanssa luottamuksen vallitessa [Golden and Raghuram, 2010].

Etätyö on ajasta ja paikasta riippumaton, luoville aloille vakiintunut työnteon muoto. Tämän on mahdollistanut teknologinen kehitys. Kun sähköä löytyy lähes kaikkialta ja luotettava internet-verkkoyhteys tarjoaa yhteyden maailmaan, ei ole väliä sillä, mitä kantoa työn suorittaja tuolinaan käyttää. Etätyöksi voidaan kutsua työtä, jossa kaikki kannot eivät sijaitse samassa metsässä.

Luovaa tekemistä kuvastaa se, ettei työsuoritus ole mekaaninen. Tehtävät toimenpiteet eivät ole useinkaan toistuvia. Tyypillisesti samankaltaisista ammattitaidon palasista kootaan päivästä toiseen erilaisien yhdistelmien kautta uudenlaisia lopputuloksia. Luovan työn vastapari, mekaaninen työ, taas tavoittaa lopputulosta, joka on samanlaatuinen huolimatta työn suorittaneesta tekijästä.

Ohjelmistoala on luovuutta vaativa työala. Vaikka ohjelmoijankin työ on sivustaseuraajalle päivästä toiseen samankaltaisen ohjelmakoodin tuottamista, on kyseessä harha. Aivan kuten pienistä Lego-palikoista voi koota useita erilaisia taloja ja autoja, voi myös ohjelmakoodista tehdä vaihtelevan laatuisia ja erilaisia tarpeita täyttäviä ohjelmistoja. Legoista tehty talo, jossa ukon pää osuu kattoon, on eräänlainen näkemys talosta. Ohjelmisto, joka kuormittaa käyttäjänsä päätä verrattavin tavoin, on sekin tekijänsä näköinen luovuuden tulos. Jollei luovuus vaikuttaisi lopputulokseen, olisi jokainen lopputulos tasalaatuinen ja siten yhtä hyvä tai huono kuin toinenkin.

Luovalla alalla yksilön taidoilla on merkittävä vaikutus siihen, kuinka hyvää työtä hän tekee. Ohjelmoijilla on tutkitusti ollut jopa kymmenkertaisia tuottavuuseroja keskimääräisiin suorittajiin verraten. Lahjakas henkilö voi myös aikaansaada työsuorituksia, joihin tavallinen suorittaja ei milloinkaan kykenisi. Etätyö mahdollistaa tiimin kokoamisen parhaista mahdollisista yksilöistä, kun työmatkan pituus ei ole rajoittava tekijä.

Yksilöeroista huolimatta tyypillinen nykyaikainen ohjelmistoalan työsuoritus on tiimityön tulos. Siten siihen vaikuttaa myös se, kuinka onnistunutta tiimissä toimiminen on ollut. Tiimityöskentelyn perustana toimii luottamus muihin toimijoihin. Ohjelmoija, luottaessaan siihen, että kanssaohjelmoijat tekevät parhaansa ja ovat tehtäviensä tasalla, tekee parempaa työtä, kuin ohjelmoija, jolla ei vastaavanlaista luottamusta kollegoihinsa ole. Paremmuuden aiheuttaa sitoutuminen työtehtävään, sekä muille avun tarjoaminen ja muiden avun hyödyntäminen.

Tutkimuksessa tarkastellaan etätyötä rajoitetulla määritelmällä, eli pääsääntöisesti etätyötä omilla tahoillaan tekevien ohjelmistoalan työntekijöiden osalta. Tämä tutkimus ei ota kantaa työsuorituksen muotoon, eli tehdäänkö työtä projektimuotoisesti, osa-aikaisesti, vakavahenkisesti, vai näennäisesti. Soveltuvuutta ei rajoita sekään, millä ohjelmistotuotantomenetelmällä työtä tehdään, oli se sitten vesiputousmalli tai ketterämpi vaihtoehtonsa. Vaikka useissa ketterissä menetelmissä painotetaan säännöllisiä kasvotusten pidettäviä palavereja, on luottamuksen rakentaminen mahdollista etätyöympäristössäkin [Sepulveda, 2003; Dorairaj et al., 2012]. Tutkimus ei pyri antamaan vastauksia siihen, kuinka rakentaa luottamusta useisiin toimipisteisiin hajautettujen tiimien välille, vaikka tuloksiaan voidaan siihenkin soveltaa.

Ohjelmistokehitystä globaalissa mittakaavassa on tutkittu runsaasti. Näissä tiimit koostuu usein muutamaan toimipisteeseen hajautetuista työntekijöistä. Tämä tutkimus on asetelmaltaan poikkeava. Toisin kuin hajautetussa ohjelmistokehityksessä, jossa ihmiset kohtaavat toisiaan säännöllisesti toimipisteillä, tarkastellaan nyt tilannetta äärimmilleen hajautettua työympäristöä, jossa kukin tekee etätöitä omissa oloissaan. Tällöin henkilöt tapaavat kollegoitaan tyypillisesti vain hyvin harvoin, ja suorittavat kaiken tai lähes kaiken viestintänsä erilaisin sähköisin apuvälinein, eivätkä samassa tilassa kasvotusten. Vaikka vähemmissä määrin hajautetustakin etätyöstä on mielenkiintoisia tutkimustuloksia, kuten Goldenin [2007] havainto siitä, miten toimipisteen tavalliset työntekijät suhtautuvat etätyöntekijöihin, sekä O'Learyn ja Mortensenin [2010] huomio tiimikokojen vaikutuksesta ryhmädynamiikkaan, sivuutetaan ne siltä osin kuin soveltuvuus ei ole täysin erillään ohjelmistotyötä tekeviin sovellettavissa.

Kaikille työntekijöille yhtenäinen kasvotusten kohtaamisen vähäisyys aiheuttaa omanlaisiaan pulmia luottamuksen rakentamiselle. Lähtökohtaisesti etätyötä tekeviin luotetaan vähemmän, kuin samassa tilassa toimiviin [Rocco et al., 2000].Vaikka luottamuksen luonnetta nimenomaan etätyössä on tutkittu, on vielä avoimeksi jäänyt se, kuinka luottamusta voisi tässä ympäristössä järjestelmällisesti rakentaa [Mitchell and Zigurs, 2009]. Ihmiset ovat samanlaisia, ovat he sitten etätyötä tai perinteisempää samassa tilassa työtä tekeviä henkilöitä, mutta etätyö aiheuttaa rajoituksia kanssakäymiselle. Jollei etätyön omintakeisuutta ja erityistarpeita oteta huomioon, jäävät parhaat hyödyt saamatta [Henttonen and Blomqvist, 2005].

Tutkimuskysymykset kuuluvat seuraavasti:
1. Mitkä asiat luovat luottamusta ohjelmistoalan työläisten välille?
2. Mitä ongelmia luottamuksen rakentamisessa ohjelmistoalan etätyöläisten välillä on?

Tämä tutkimus keskittyy kirjallisuuskatsauksen kautta selvittämään, kuinka etätyötä tekevien ohjelmistoalan ihmisten välinen luottamus syntyy. Ohjelmistoalan hajautettua työmuotoa on tutkittu valtavasti, milloin käytänteiden, työkalujen ja ongelmien kautta, mutta vähemmälle huomiolle ovat jääneet luottamuksen rakentumisen mekanismit. Tutkimus rakentuu olemassaolevan tiedon varaan, mutta poimii siitä nimenomaisesti tähän aihepiiriin soveltuvat osuudet. Tutkimusmenetelmä kuvataan seuraavassa luvussa.

Tutkimusmenetelmän kuvauksen jälkeisissä luvuissa on tutkimuksen varsinainen anti. Ensinnä selvitetään, mitä luottamus on, ja mitä hyötyä siitä voi olla. Kun luottamuksen tärkeys on osoitettu, selvitetään, miten luottamusta voidaan perinteisessä työympäristössä rakentaa. Tämän jälkeen verrataan niitä eroja, joita etätyö työskentelytapana aiheuttaa luottamuksen luomiselle. Aivan lopuksi tutkimuksessa esitellään, kuinka ohjelmistoalalla työskentelevien etätyöläisten välille voidaan luoda luottamusta.

Lopun yhteenvedossa käydään lyhyesti läpi tutkimuksen keskeiset löydökset, sekä näiden soveltamiseen kohdistuvat rajoitukset.

*Tutkimusmenetelmän kuvaus*

Tämän tutkimuksen sisältö pohjautuu kirjallisuuskatsauksella rajattuun nykytieteeseen. Katsauksella pyrittiin kartoittamaan, miten luottamusta voi rakentaa ohjelmistoalan etätyöläisten välille. Aihepiiri on rajattu näin tiukaksi, jotta vältettäisiin liiallista yleisluontoisuuttaan soveltamiskelvottoman tutkimuksen tekeminen.

**Tietolähteet ja hakusanat**

Tietolähteinä käytettiin tietojenkäsittelytieteiden alalla vakiintuneita tietokantoja, IEEE Xploreria ja ACM Digital Librarya. Näiden lisäksi hakuja tehtiin Google Scholar -palvelulla. Käytetyt hakusanat olivat kussakin samat.

Avainsanoiksi valikoituivat luottamus, etätyö, ohjelmistokehitys, työntekijä ja työpaikka. Luottamus oli keskeisenä terminä kaikissa hakulausekkeissa mukana. Kieleksi valittiin yksinomaan englanti. Suomenkieliset termit käännettiin, käännöksille etsittiin samaa tarkoittavia vastineita ja näistä koottiin erilaisia hakulausekkeita. Hakulausekkeet muodostettiin yksityiskohtaisesta yleisemmiksi muotoillen, johtaen näin teoriassa hakujen edistyessä alati kasvavaan tulosjoukkoon.

Aineistonhakuun käytettyjen hakusanojen lista oli seuraavanlainen:
	1. trust (building OR developing) software development (remote work OR telecommuting) (employee OR workplace)
	2. trust (building OR developing) software development (remote work OR telecommuting)
	3. trust software development (remote work OR telecommuting)
	4. trust (building OR developing) (remote work OR telecommuting)
	5. trust (remote work OR telecommuting) (employee OR workplace)
	6. trust ((building OR developing) OR software development OR (remote work OR telecommuting) OR (employee OR workplace))

Itse hakutuloksiin ei liittynyt muunlaista tulosjoukon rajoittamista. Esimerkiksi aikaväliperusteinen rajaus ei ollut perusteltua koko aihepiirin tuoreuden ja suhteellisen suppeuden tähden.

**Aineiston koostaminen**

Lopulliseen aineistoon eivät päätynyt kaikki hakutuloksien tuomat julkaisut, vaan tässä käytettiin sisältöperusteista valikointia. Ensinnä hakutuloksista jätettiin huomiotta ne, jotka olivat hakutermien täsmäävyydestä huolimatta ohiampuvia. Kuten todettua, luottamus on sanana yleinen, ja sen tähden tuloslistalla oli julkaisuja, joissa käsiteltiin esimerkiksi käyttäjän luottamusta tietotekniseen sovellukseen, tietoturvallisen ohjelmiston piirteitä tai sopimusosapuoliorganisaation luotettavuuden arviointia. Tulos ei ole yllätys, sillä nämä ovat pitkään olleet tietojenkäsittelytieteissä hallitseva luottamustutkimuksen kohde [Abdul-Rahman and Hailes, 2000].

Hakutuloksista otettiin otsikon ja tiivistelmän osuvuuden perusteella lähempään sisältötarkasteluun ne julkaisut, jotka eivät vielä olleet tarkastelun kohteiksi päätyneet. Tällä sisältötarkastelukierroksella artikkeli silmäiltiin pintapuolisesti läpi, tavoitteena etsiä yhtymäkohtia liittyen tutkittavaan aiheeseen. Jollei yhtymäkohtia ollut, poistettiin artikkeli aineistojen joukosta.

Kunkin haun tuottamia tuloksia läpikäytiin tähän tapaan siihen saakka, kunnes relevantteja töitä ei enää kymmenen artikkelin osalta tullut vastaan. Tämän jälkeen siirryttiin tekemään seuraava haku. Näin muodostui varsinainen pohja-aineisto, jonka varaan tämä tutkimus tehtiin.

**Lopullisen aineiston kokoaminen** 

Hakujen suorittamisen ja tulosten valikoinnin pohjalta muodostunut aineistojoukko käytiin uudelleen läpi huolellisemmin, tällä kertaa muistiinpanoja tehden. Usein artikkeli sisälsi viitteitä työhön, joka ei ollut tullut hakulausekkeissa esiin. Tällöin viitattu tutkimus analysoitiin samoin perustein, kuin jos se olisi tullut haussa esille. Jos tämä viitattu tutkimus osoittautui tehtävää tutkimusta tukevaksi, liitettiin se aineistoon samalla tavoin muistiinpanojen purkamista odottamaan. Tällä tavoin toisaalta ilmeni käytettyjen hakusanojen vajavaisuus, mutta puutetta saatiin oikaistua tutkimuksen sisältöä tukevasti.

On syytä huomata muodostuneen aineiston olevan vain rajoittunut otanta kaikesta olemassaolevasta tiedosta. Lopullista aineistoa rajoitti pelkän englannin käyttö hakutermeissä. Lisäksi Tampereen yliopistoa koskevat saatavuusrajoitukset estivät joidenkin otsikon osalta kiinnostavien artikkelien hyödyntämisen.

*Luottamus työympäristössä*

**Luottamuksen määritelmä**

Luottamus on kaunis sana, joka on vaikea määritellä tyhjentävästi. Aiempi tutkimus on tunnistanut sanalle useita kymmeniä määritelmiä [Walterbusch et al., 2014]. Lisäksi luottamusta on yritetty selittää osiin sen lähteen, tyypin ja kohteen mukaisesti [Ford, 2001]. Lähteellä tarkoitetaan esimerkiksi taloudellista, tietämyksellistä tai persoonalähtöistä luottamusta. Tyyppi kuvastaa joko henkilösidosteista luottamusta, tai luottamusta, joka johtuu asemasta tai tittelistä. Luottamuksen kohteella tarkoitetaan esimerkiksi ihmistä tai yritystä ja sillä on merkittävä vaikutus siihen, mitä luottamuksella voidaan saavuttaa. Vaikka tiedemaailma on tutkinut luottamusta, ei yksiselitteistä määritelmää termille vielä ole [Walterbusch et al., 2014].

Tässä tutkimuksessa luottamuksella tarkoitetaan ihmisten välistä luottamusta. Vaikka ihmisten ja organisaation välinen luottamus on sekin tärkeää, sitä ei käsitellä asian laajuuden tähden. Niin ikään tarkastelun ulkopuolelle jäävät luottamuksen lähteet sellaisina kuin ne tieteessä tunnetaan. Luottamuksen voimakkuutta kuitenkin sivutaan. Luottamusakselin toisessa päässä on epäluottamus, toisessa vankkumaton luottamus. Tällä akselilla siirtyminen tapahtuu pienin askelin, kun luottamusta rakennetaan, tai suurin harppauksin, kun luottamus kärsii kolauksen.

Luottamus on yhdensuuntaista ja tilannesidonnaista. Toinen ihminen voi luottaa sokeasti toiseen, vaikka toiseen suuntaan vallitsisi syvä epäluottamus. Tilannesidonnaisuus tarkoittaa sitä, että ihmiseen voi luottaa työasioissa, vaikkei milloinkaan uskaltaisi nousta tämän ohjaaman ajoneuvon kyytiin.

Tämän tutkimuksen tapauksessa luottamuksella tarkoitetaan sitä, että ihminen kokee kanssatyöntekijänsä ystävällisinä, hyvää tarkoittavina ihmisinä, jotka tekevät parhaansa yhteisen asian ja heidänkin eteensä, ja joiden pyyteettömään apuun voi luottaa tukalan tilanteen tullen. Tällainen luottamus ei tunne tiimi- tai hierarkiarajoja, vaan täyden luottamuksen vallitessa jokainen yrityksessä työskentelevä koetaan tällaisen luottamuksen arvoiseksi. Tästä seuraa se looginen ajatus, että myöskin tämä luottava henkilö on muiden luottamuksen arvoinen.

**Työntekijöiden välisen luottamuksen merkitys**

Luottamus on keskeinen tekijä työympäristössä, vaikuttaen kaikkeen vuorovaikutukseen niin työpaikan sisällä kuin yhteistyökumppanienkin suuntaan. Blomqvist [1997] kiteyttää sen olevan tärkeää sellaisissa asioissa kuin kommunikoinnissa, oppimisessa ja ongelmanratkaisussa. Luovalla alalla työskentely edellyttää päivittäin kaikkia näitä toimenpiteitä. On tutkittu, että toisiinsa luottavat ihmiset ovat alttiimpia jakamaan hiljaista tietoa toistensa kanssa, tai että hiljaisen tiedon jakaminen luo luottamusta [Holste and Fields, 2010]. Osaaminen, jota on varsin vaikea havaita näkemättä henkilöä työnsä ääressä, jää helposti yksinomaan haltijansa omaan tietoon. Tällä on erityisesti ohjelmistoalalla haitallisia seuraamuksia, sillä tiedonvaihdon on todettu joissakin tilanteissa lisäävän luovuutta, sen lisäksi, että se samalla luo luottamustakin [Gong et al., 2012].

Luottamuksen merkitys korostuu entisestään, kun tutkitaan sen vastakohdan, epäluottamuksen, seurauksia. Mikäli ihmiset eivät luota toisiinsa, he käyttäytyvät itsekkäämmin ja pelokkaammin kuin toimisivat tavallisissa olosuhteissa [Dorairaj et al., 2012]. Tällöin he esimerkiksi salaavat tietoa. Tämä juontuu pelosta, että tietoa käytetään heitä vastaan, tai että jakamalla tiedon muidenkin käyttöön he tekevät itsensä tarpeettomiksi ja siten korvattaviksi. Sitoutuminen ryhmään ja sen tavoitteisiin vähentyy [Dorairaj et al., 2012]. Lisäksi epäluottamus saa kyseenalaistamaan muiden hyvää tarkoittavia tekoja ja näkemään ne haitallisessa valossa. Kahvihuoneeseen tuodut pullat ovatkin häikäilemätön yritys päästä mielistelemällä muiden suosioon. Tällaisessa tilanteessa kollegaa ei hevin auteta, ellei tästä saa itselle näkyvää tunnustusta. Myöskään apua ei kysytä, jotta ei itse vaikuttaisi ammattitaidottomalta. Epäluottamus johtaa huonoon työilmapiiriin, itsekeskeiseen toimintaan ja mikä tuhoavinta, on itseään ruokkiva ilmiö, joka edelleen lisää epäluottamusta. Kuten Derosa ja Lepsinger [2010] kirjoittavat, mikään ei rampauta ryhmän tehokkuutta kuin sen jäsenten välinen epäluottamus.

Luottamuksen syntyä vaikeuttavat [Henttonen and Blomqvist, 2005]:
- Kommunikoinnin epäonnistuminen.
- Kontekstisidonnaisen tiedon käsittäminen.
- Tasapuolisesti tiedon toimittaminen.
- Hiljaisuuden tulkintavaikeudet.
- Ihmisongelmat, kuten epäreilut toimintamallit.

Luottamuksen vallitessa tapahtuu päinvastaista. Kanssatyöntekijöiden tavoitteet koetaan yhteistä hyvää tuottavina ja heitä ollaan valmiita auttamaan kysymättäkin. Luottamus kollegoihin edistää työviihtyvyyttä, vähentää irtisanoutumisia ja lisää luovuutta. Kun ihmiset koetaan luotettavina, heihin ollaan valmiimpia tutustumaan. Tämä tiedonvaihto paitsi ruokkii entisestään luottamusta, tarjoaa myös mahdollisuuden vaihtaa sellaista työkeskeistä tietoa, joka ei välttämättä työtehtävien kautta tulisi vaihdetuksi [Gong et al., 2012]. Luottamus auttaa tiimiläisiä selviämään teknisistä ja sosiaalisista vastoinkäymisistä kunnialla [Jarvenpaa et al., 1998].

Vaikka tämä tutkimus keskittyykin ihmisten väliseen luottamukseen, on syytä korostaa, että tiedonvaihdosta hyötyy myös ihmisten kansoittama organisaatio. Tämä työtehtävistä riippumaton tiedonvaihto on omiaan synnyttämään sellaista uutta tietämystä, jota yksikään osallistujista ei olisi yksinään saanut muodostettua, Tässä mahdollistajana toimii vapaa-ajalla hankittu tieto, joka ei välttämättä millään tavoin ole henkilön omiin työtehtäviin sovellettavaa. Luottamuksen vallitessa keskusteluja uskalletaan käydä myös henkilökohtaisella tasolla, avaten tällaisia mahdollisuuksia [Gong et al., 2012].

Lisäksi avoin ilmapiiri mahdollistaa tehokkaan organisaatiotason tietämyksen hallinnan. Tietämyksen hallinta on monivaiheinen prosessi, joka kattaa tiedon elinkaaren vaiheet sen luonnista tulkitsemisen kautta välittämiseen ja lopulta hyödyntämiseen. Tällaisen tiedon katsotaan olevan organisaatiotasolla merkittävä etu, mikäli sitä vain saadaan säännönmukaisesti kerättyä. Luottamuksella on tässäkin suhteessa merkittävä vaikutus. Vaikka organisaatiotason luottamus on avaintekijänä siinä, että tietämyksen hallinta voi ylipäätänsä onnistua, on ihmisten välinen luottamus se tekijä, joka saa tämän puhkeamaan kukkaansa. Mikä parasta, tämä kehitys on jatkuvaa. Tietämyksen hallinta on prosessi, joka ruokkii siihen osallistuvien ihmisten keskinäistä luottamusta. [Ford, 2001] @todo kohdenna paremmin

**Työntekijöiden välisen luottamuksen synty tavallisessa työympäristössä**

Organisaatio voi tukea työntekijöidensä välisen luottamuksen luontia niin raivaamalla esteitä kuin tarjoamalla syntymahdollisuuksia. Esteitä luottamuksen syntymiselle ovat kiire, kielteinen suhtautuminen ei-työsidonnaiseen kanssakäymiseen, sekä yhteiseen kanssakäymiseen soveltuvien tilojen puute. Syntymahdollisuuksia tarjoavat koulutustilanteet, vapaamuotoiset tapahtumat ja avoin ilmapiiri. Ihmisiä ei kuitenkaan voi pakottaa luottamaan toisiinsa. Luottamus on aina kahden yksilön välille syntyvä suhde, jolle voi antaa kasvualustan, mutta jota ei voi pakottaa kasvamaan [Ford, 2001].

Luottamuksen luomiseen on useita rinnakkaisia ja lomittuvia tapoja. Karkealla tasolla ihmisten välinen luottamus syntyy joko työkeskeisistä tai kasuaalimmista kokemuksista. Työkeskeisiä kokemuksia ovat yhdessä istutut palaverit ja pariohjelmointi. Sellaiseksi lukeutuu myös tiukkaa aikataulua vasten valmiiksi saatu ohjelmiston osanen [Henttonen and Blomqvist, 2005]. Näiden lomassa, mutta myös aivan näistä irrallaan, voi syntyä kasuaaleja kokemuksia. Kasuaali keskustelu ventovieraankin kanssa saattaa syntyä tervehtimisen tai samassa tilassa odottelun myötä [Sarbaugh-Thompson and Feldman, 1998]. Niissä luottamuksen lähteinä ovat  sellainen persoonaan ja arvomaailmaan tutustuminen, jota ei työtehtävien myötä tapahdu. Kahvin ääressä kuulumisien vaihtaminen, sanailu ja vitsailu käyvät tästä esimerkkeinä. Jokainen ihmiskohtaaminen on mahdollisuus luottamuksen rakentamiseen. Yhteisten kiinnostuksien kohteiden löytäminen lisää luottamusta [Rocco et al., 2000]. Eihän toinen koiraihminen voi olla läpeensä paha.

*Etätyöympäristön vaikutus luottamuksen luomiseen*

Luottamuksen luominen muuttuu merkittävästi vaikeammaksi siirryttäessä tavallisesta työympäristöstä etätyöhön. Säännölliset ja sitovat työajat vaihtuvat tyypillisesti joustavampiin. Lisäksi satunnaiset ihmiskontaktit käyvät harvinaisemmiksi, kun työntekijät siirretään yhdessä jaetusta tilasta tyystin omiin oloihinsa. Maantieteellinen ja ajallinen välimatka pakottavat siirtymään sähköiseen viestintään, jossa siinäkin on omat lisävaikeutensa, alkaen viestintäteknologioiden rajoittuneisuudesta verrattuna samassa tilassa kasvotusten viestimiseen. Ihmissuhteet heikentyvät etäisyyden kasvaessa [Wu et al., 2010]. Kuitenkin etätyöläisten välisen luottamuksen olemassaolo on tehokkaan tekemisen ehto [Brahm and Kunze, 2012], joten siihen panostaminen on perusteltua. Seuraavissa kohdissa kuvataan näitä tunnistettavia ongelmatekijöitä.

**Altistuminen kanssaihmisille**

Etätyöllä on merkittävä vaikutus luottamuksen luomiseen. Etätyön ja perinteisen työtavan merkittävin ero syntyy siitä, että työntekijät eivät voi kohdata toisiaan kasvotusten hetken mielijohteesta. Tavallisella työpaikalla on mahdollista tavata toinen joko tavoitteellisesti, kuten kävelemällä työpisteelleen, tai vahingossa, vaikkapa törmäämällä häneen kahvihuoneessa. Tästä poiketen etätyöläiset eivät tyypillisesti ilmesty toistensa ovien taakse, tai ajaudu vahingossa työskentelemään samaiseen puistoon.

Vaikka kasvotusten tapaaminen olisi järjestettävissä ja suotavaakin, on tutkimuksen lähtökohta se, etteivät etätyöläiset työskentele kävelymatkan päässä toisistaan. Jo pienikin välimatka, kuten sijoittuminen naapuritaloon, tai sen eri kerrokseen, tekee perinteisessä työpaikassa kohtaamiset harvinaisemmaksi. Näin voidaan ajatella, että samassa kaupungissakin työskentelevät etätyöläiset eivät todennäköisesti kohtaa toisiaan vahingossa tai edes hetken mielijohteesta, vaan suunnitelluimmin tapaamisin.

Tapaamisten asiapitoisuudesta seuraa, ettei epäviralliselle, kasuaalille keskustelulle ole välttämättä varattu lainkaan aikaa. Tämä pitää paikkansa, tapahtuu tapaaminen sitten harvinaisesti kasvotusten, tai jonkin sähköisen viestimen välityksellä. Tyypillisesti tapaamiselle varatun ajan puitteissa käydään läpi oleellisimmat asiakohdat, jonka jälkeen tapaaminen päättyy. Jos tuttavallisempaa kuulumisien vaihtoa käydäänkin, se ei ole asialistalla. Tällöin tilanteesta on helppo poistua virallisen osuuden jälkeen. Epävirallisen keskustelun laiminlyönnistä seuraa se, ettei työkaveria opi tuntemaan, eikä tästä kumpua luottamusta.

Ohjelmistoalan työlle ominainen tehtäväluontoisuus ei sekään auta asiaa. On tavatonta, että työtehtävänä olisi toiseen ihmiseen tutustuminen. Sen sijaan tehtävänä voi olla talon sisällä kehitetyn ohjelmakirjaston integroiminen työn alla olevaan sovellukseen. Vaikka tämä vaatisikin kanssakäymistä muiden ihmisten kanssa, on se lähtökohtaisesti tehtäväkeskeistä viestintää. Huolimatta siitä, että tämä voi rakentaa luottamusta toisen ammattitaitoa ja osaamista kohtaan, ei mikään takaa sitä, että keskustelussa sivuttaisiin henkilökohtaisempia, luottamussuhdetta syventäviä asioita.

**Kommunikointi ja nonverbaalinen viestintä**

Hyvä luottamussuhde mahdollistaa suoran ja avoimen kommunikoinnin, tehden viestinnästä helpompaa. Tämä on erityisen tärkeää etätyössä, jossa ajan ja tilan eroista johtuen viestintä on puutteellista. Siksi ihmisten sanomisia on helppo tulkita väärin, joko liian kevyesti tai raskaasti. Asia korostuu, mikäli henkilöä ei tunne kovin hyvin, koska tällöin raskassoutuinen mököttäjä voikin kuvitelmissa olla nokkelasti maailmaa pilke silmäkulmassa kommentoiva vitsiniekka. Avoin ajatusmaailman ja tunnetilan kuvailu vähentävät tällaisten väärinkäsitysten mahdollisuutta.

Kasvotusten käytävässä keskustelussa keskeinen ei-verbaalinen viestintä ei välity sellaisenaan sähköisien viestimien ylitse. Vihjeitä voi lukea myös muusta viestinnästä, alkaen aina tekstistä, edetän äänen kautta kuvayhteyteen, mutta tietoa on silti saatavilla vähemmän kuin kasvotusten. Tästäkin rajoituksesta voi seurata omanlaisiaan väärinkäsityksiä, jotka nakertavat luottamusta. Nonverbaalisen viestinnän hyödyntäminen työympäristössä on ylipäätänsä vajavaista, sillä hyötyjä ei tunnisteta [Kudesia and Elfenbein, 2013].

Jo tekstistä voi havainnoida ilmaisuja tai niiden puutteita. Huutomerkit kielivät innostuksesta, hymiöt alleviivaavat vitsejä ja viestittelyn alusta puuttuva tervehdys tai jättämättä sanottu kiitos kertovat tyytymättömyydestä tai kiireestä. Tällä tavoin viestimisessä saa olla tarkkana, sillä lukijoilla on taipumus tulkita tekstiä hyökkäävämmin tai vihamielisemmin kuin sen kirjoittaja on tarkoittanut.

Äänestä voi tunnistaa samoja asioita kuin tekstistäkin, mutta selvemmin. Äänenpainosta voi kuulla samoja innostuksen tai kireyden merkkejä, mutta lisäksi ääni antaa tarkemman mielikuvan puhujasta. Onko ääni korkea vai matala, onko puhuja nuori vai vanha, mies vai nainen, näitä asioita ei teksti samalla tarkkuudella välitä.

Mikäli mukaan yhdistetään vielä kuvayhteyskin, saa kanssakeskustelija kasvot. Kasvojen ilmeistä, elehtimisestä ja silmistä voi tulkita paljon sellaista, mikä ei puheessakaan välity. Intensiivinen seuraaminen voi kertoa keskusteluun sitoutumisesta, siinä missä katseen harhailu ja levottomuus kertovat toisenlaista tarinaa. Luottamuksen kannalta kuvayhteys on suureksi avuksi siinä, että kanssakeskustelija paljastuu viimein ihmiseksi, joka voi näyttää hassulta, mutta jolla on pääpiirteissään samanlainen kallonmuoto.

Edes edistyneimmät tekniset apuvälineet eivät kuitenkaan anna täyttä nonverbaalisen viestinnän valikoimaa käyttöön. Viestinnän rytmitys ja osallistujien tilankäyttö jää vielä heikompaan asemaan. Kumpikin ovat tärkeitä viestin merkityksen syventäjiä, ja vaikuttavat luottamukseen nekin.

Vaikka sähköisillä viestimillä voidaan rytmittää viestintää tauoin, ei niiden teho ole vastaavanlainen, kuin samassa tilassa käytettynä. Mikäli viestittely on luonteeltaan katkonaista, kuten pikaviestinten tapauksessa, voi tällainen tauko jäädä kokonaan huomaamatta. Venyessään minuutteihin vastaanottaja voi tulkita tapauksen aivan väärinkin. Piinalliseksi tarkoitettu passiivis-aggressiivinen hiljaisuus voidaan tulkita väärin niin, että kirjoittajalle on tullut muuta äkillistä tehtävää. Sehän voi johtua kevään ensimmäisen perhosen näkemisestä ja sen kiemurtelevan lennon seuraamisesta. Luottamus on tästä syystä erittäin tärkeää, sillä luottamuspulasta kärsivä vastaanottaja voi tulkita tahattomankin katkon hyökkäyksenä häntä kohtaan. Tällöin ei välttämättä auta selitys siitä, kuinka pihatiellä kolaroivat autot pakottivat ensiaputehtäviin, vaan epäilys voi jäädä kytemään käsittelyn kokeneen uhrin päähän.

Tilankäyttö on viimeinen nonverbaalisen viestinnän muodoista. Tällä viitataan siihen, kuinka tilan tyypillisesti ottaisi haltuun. Istuuko pöydän päähän, vai istuuko ollenkaan. Tämän lisäksi keskustelijoiden välinen etäisyys kertoo suhteen luonteesta ja osallistujien välisestä luottamuksesta. Mitä lähempänä osalliset ovat, sitä välittömämmät ovat heidän välinsä. Tätä on hyvin vaikea simuloida sähköisin viestimin, vaikka sijoittumalla suhteessa kameraan voikin asiaa muuttaa. Kohti kameraa kurkottaminen kielii kiinnostuksesta, kun taas kauemmas vetäytyminen voi olla merkki käänteisestä. Tilankäyttö voi kuitenkin olla myös tahatonta, esimerkiksi huonon työtuolin aiheuttaman selkäkivun aiheuttamaa, eikä tästäkään pitäisi vetää liian äkkinäisiä johtopäätöksiä.

** Etätyön rajoituksien korostaminen **

Etätyö ei ole autuaaksi tekevä hopealuoti, joka ratkaisee ohjelmistokehityksen ongelmat. Siihen ryhtymisen hyödyt ja haitat kannattaa punnita tarkoin. Sepulveda [2003] argumentoi, että ellei painetta etätyön tekemiseen ole, ei siihen kannata ryhtyä. Näin välttyy hänen mukaansa tarpeettomalta riskinotolta.

Huomioitavaa on, että perinteisessä, samassa toimipisteessä työskennellessäkin, sähköiset viestimet ovat käyttökelpoisia. Niitä voidaan käyttää aivan samoin tavoin tukemaan kasuaalia keskustelua ja luottamuksen rakentamista kuin etätyössäkin. Tämän tutkimuksen äärimmilleen hajautetun etätyön tapauksessa jää uupumaan mahdollisuus tukeutua muihin kuin sähköisiin viestimiin. Siinä missä ohjelmiston suunnitteluapua voi tarjota lounasta vasten, ei etätyöläisellä ole tällaista helpon kasuaalin keskustelun mahdollistavaa toimintamallia. Kun kasvotusten saat vastauksen ongelmaasi, on mahdollista jatkaa keskustelua asian ohitse. Saman tapahtuessa sähköisen viestimen ylitse ei samanlaista syytä keskustelun jatkamiselle ole, vaan sen voi aivan hyvin lopettaa ja keskittyä työntekoon. Tämä puuttuvan elementin osuus tekee etätyön ja tavallisen työn vertailun hedelmälliseksi. Tutkimustieto esittää, että monimutkaisia teknologia aparaatteja ei välttämättä tarvita: luottamuksen vallitessa organisaatiotason tietämystä, hiljaista tietoa jaettiin muille teknisesti yksinkertaisinkin viestimin [Golden and Raghuram, 2010].

Etätyötä tekevät ihmiset ovat samanlaisia ihmisiä kuin nekin, jotka eivät tee etätyötä, eivätkä he vaadi aivan erilaisia käsittelytapoja [Henttonen and Blomqvist, 2005]. Työskentelytavalle luontaista on kuitenkin näkymättömyys. Kun ihmiset eivät ilmesty töihin joka päivä, eivätkä tallusta käytävällä vastaan, on heidän olemassaolonsa helppo unohtaa ja ongelmansa sivuuttaa. Kun kukaan ei ole vieressä katsomassa, vaatii kulissien näyttävä kaataminen vaivannäköä.

Ongelmaista on, että etätyöläisen on halutessaan helppo piilottaa huolensa. Vaikka työntekijöiden välillä vallitsevan epäluottamuksen voisi aistia viestinvaihdosta, sen luonteesta, kohteesta ja tiheydestä, on asian havaitseminen paljon vaikeampaa, kuin jos tuhahtelua ja vähättelyä todistaisi saman pöydän ääressä aamupalaverissa. Luottamuspula voi johtaa siihen, että viestintätavoista valitaan epäsuorempi vaihtoehto [Casey and Richardson, 2009]. Merkki asiasta voi olla siis se, että kiireisessäkin asiassa soittamisen sijaan lähetetäänkin sähköpostia.

Jollei luottamuksen rakentamiseen suhtaudu tavoitteellisesti, on se mahdollista jättää tyystin tekemättä, edes tarvetta sille huomaamatta. Tämä altistaa työympäristön epäluottamuksen syntymiselle ja laajentumiselle.

*Luottamuksen luominen ohjelmistoalan etätyöläisten välille*

Luottamuksen rakentaminen etätyöläisten välille käy teorian tasolla samoin konstein kuin tavallisissa työoloissa työskentelevienkin. Erilaiset olosuhteet aiheuttavat kuitenkin sen, ettei luottamuksen rakentamista voi jättää ihmisille ominaisen sosiaalisuuden varaan. Jokaisen työntekijän luottamuksen rakentumista tulee tukea. Tavallisessa työympäristössä on silmiinpistävää, jos joku erkaantuu joukosta ja syö lounaansa yksin. Etätyöläinen ei pistä samalla tavoin silmään, varsinkaan, jos hän tekee työnsä tunnollisesti.

Tässä työssä luottamuksen rakentaminen käsitellään kahdella tasolla. Ensimmäisessä kohdassa kuvataan, miten työympäristö, siis työtä tarjoava organisaatio, voi edesauttaa luottamuksen syntymistä. Toinen kohta on varattu työtä tekevän yksilön omien toimien kuvailuun. Nämä pohjautuvat osin organisaation antamiin mahdollisuuksiin.

**Organisaation luottamuksen luontia edistävät toimet**

Kulttuurikysymyksiä.

Hajautetun ohjelmistokehityksen toteuttamiseen on annettu ainakin yksi selkeä malli [Casey and Richardson, 2009], mutta näissä asiaa tarkastellaan tavoitteellisemmin organisaatiotasolla, eikä niinkään oteta tällä tarkkuudella huomioon ihmisten välistä luottamusta.

***Kasvotusten tapaaminen***
- Kasvotusten tapaaminen. Mahdollisimman aikaisessa vaiheessa, jotta kasvot tulevat tutuksi. [Derosa and Lepsinger, 2010] Mahdollisimman hyvän tutustumisen mahdollistava tutustuminen on erittäin tärkeää siksikin, että ensivaikutelma jää helposti voimaan pitkäksikin aikaa [Henttonen and Blomqvist, 2005]. Voi jopa olla, ettei alun alhaista luottamusta saada parannettuakaan myöhemmin kovin helposti, sillä alkumetreillä (aiheettomasti) syntynyt epäilys toista kohtaan voi säilyä elinvoimaisena pitkään ja olla hankala korjattava [Jarvenpaa et al., 1998]. Tämän luottamuksen korjaamisen osalta etätyöympäristö poikkeaa tavallisesta työympäristöstä, jossa temppu on helpompi toteuttaa [Zolin et al., 2004]. Kasvotusten kohtaamisia kannattaa tukea myöhemminkin esimerkiksi koulutustilaisuuksien muodossa [Casey and Richardson, 2009], [Casey, 2010]. Ohjelmistoympäristössä luonteva ratkaisu voisi olla pariohjelmointi. Pariohjelmointi on työmuoto, jossa kahdet aivot käyttävät yhtä tietokonetta säännöllisin väliajoin näppäimistön naputtajan roolia vaihdellen. Tämä ei edellytä samassa tilassa olemista, sillä pariohjelmoida voi välimatkankin ylitse. Kuitenkin ainakin samassa tilassa tehtynä sen on huomattu toimivan myös tietämyksen välittäjänä [Plonka et al., 2015]. Ja jos pariohjelmointipaikkana toimii henkilön tyypillinen työpaikka, oli se sitten koti tai ei, on sillä myös mahdollisuus luottamuksen lisäämiseen [Rocco et al., 2000]. Organisaatiotason tietämyksen vaihtamisessa kasvotusten kohtaamisen painoarvo laskee luottamuksen lisääntyessä, sillä ilmankin pärjätään hyvin [Golden and Raghuram, 2010].
***Uuden työntekijän huomioonottaminen***
- Uudelle työntekijälle pitää antaa samat valmiudet kuin vanhoillakin on, mukaanlukien koulutus [Adams, 2001]. Heihin pätee myös samat lainalaisuudet kuin uutta etätyötiimiä alunperin muodostaessakin, eli luottamuksen luonti on tärkeää aloittaa mahdollisimman aikaisessa vaiheesa.
***Etätyön lainalaisuuksien kouluttaminen***
- Etätyön lainalaisuuksien kouluttaminen [Casey and Richardson, 2009], [Casey, 2010].
- Esimerkiksi käytössä olevien kommunikointivälineiden käyttöön tulee kannustaa [Casey, 2010].
***Kasuaalin keskustelun tukeminen ja siihen kannustaminen***
- Kasuaalin keskustelun tukeminen ja siihen kannustaminen. Tällä tavoin voidaan luoda yhteisöllisyyttä ja lujittaa me-henkeä. Tämä on tärkeää tavallisessakin työympäristössä ja vaikutus vain korostuu kun kasvotusten kohtaamisia ei tapahdu [Sarbaugh-Thompson and Feldman, 1998]. Lisäksi spontaanien keskustelujen sivutuotteena välittyy tietoisuutta muiden tekemisistä ja konfliktiherkkyyskin vähenee [Hinds and Mortensen, 2005]. Esimerkiksi palaverien yhteydessä voidaan varata muutama minuutti epäviralliselle keskustelulle [Casey, 2010]. Suotavaa olisi kuitenkin lomittaa tehtäväkeskeistä- ja kasuaalia viestintää [Henttonen and Blomqvist, 2005].
***Avoimuuden korostaminen***
- Avoimuuden korostaminen, vaikeidenkin asioiden käsittely julkisesti.
- Toisaalta kritiikin esittäminen yksityisesti? [Jarvenpaa et al., 1998]
***Konfliktien käsittely***
- Konfliktien nopea käsittely, parempi väärä hälytys kuin kytevä kauna [Derosa and Lepsinger, 2010] [Jarvenpaa et al., 1998].
- Ei pidä luottaa siihen, että asia korjaantuisi itsestään [Adams, 2001].
***Kommunikointityökalujen ja kommunikointikäytäntöjen sopiminen***
- Etätyöntekijöiden täytyy voida koordinoida tekemisiään jotenkin muiden kanssa. Sosiaalisia työkaluja voivat olla erilaiset wikit ja keskustelupalstat, kuten myös pikaviestimet. Näiden käyttöönotto on välttämätöntä, jotta tiimin menestyminen on mahdollista [Giuffrida and Dittrich, 2014]. Työkaluja tärkeämpää ovat kuitenkin sosiaaliset protokollat eli käyttäytymisnormit, joihin tiimi on sitoutunut [Giuffrida and Dittrich, 2015].
- Kommunikointitavoista sopiminen, jotta kukin tietää, miten toiset tavoittaa [Derosa and Lepsinger, 2010] [Jarvenpaa et al., 1998]. Pikaviestimillä voidaan helposti mahdollistaa luottamuksen luotuminen, ihmisten tutustuminen toisiinsa ja sosiaalisten verkostojen syntyminen [Ou et al., 2010]. Pikaviestimillä käydyn viestinnän lomassa on usein myös sosiaalinen aspekti silloinkin, kun sisältö on asiasidonnaista [Dittrich and Giuffrida, 2011]. Luottamuksen rakentumista voidaan tutkitusti edistää virtuaalimaailmoihin sijoittuvilla ohjelmilla, vaikka oudolta tuntuukin [Chandra et al., 2012]. Luottamuksen rakentamista nykyaikana valtavirtaa olevin pelein on myöskin ehdotettu [Smith, 2012]. Jälkimmäiset vaativat organisaatiotason hyväksynnän voidakseen toimia. Tämä tukisi myös organisaatiotason tietämyksen vaihtamista [Golden and Raghuram, 2010]. Sosialisointityökalujen pelillistäminen, eli houkuttelevien tavoitteiden upottaminen ohjelmistoon, auttavat erityisesti etäämpänä työskentelevien käytön lisäämisessä [Thom et al., 2012].
- Tarpeen voi myös tulla työpaikan sisäinen mikrobloggausympäristö, sillä työkeskeiset ja arkiset asiat voivat olla keskenään hyvin poikkeavia ja viestien kohdentaminen molemmat seuraajakunnat huomioiden vaikeaa [Ehrlich and Shami, 2010]. Tämä ei kuitenkaan välttämättä toimi, sillä samaa eristämistä on aiemmin koetettu myös puhelimen, sähköpostin ja pikaviestimien osalta, ja kukin niistä on vuorollaan antanut periksi työn ja vapaa-ajan sekoittumisesta aiheutuneelle paineelle [Skeels and Grudin, 2009]. Sisäinen viestintäkanava antaisi kuitenkin mahdollisuuden viestiä sellaisiakin asioita, joita ei aivan julkisesti voisi tehdä, ja luo myös yhteenkuuluvuuden tunnetta sekin [Ehrlich and Shami, 2010]. Sitä myös käytetään luottavaisemmin eli enemmän muille konsernin työntekijöille paljastaen, vaikka yksityisyyttään voisikin asetuksin varjella [DiMicco et al., 2008].
***Tavoitteiden ja vastuiden määritys***
- Tavoitteet kertovat, miksi työtä tehdään. Niiden selkeä määrittely on tärkeää, sillä tavoitteista syntyää etätyöntekijöiden välistä koheesiota ja luottamusta [Brahm and Kunze, 2012].
- Tavoitteet ja vastuualueet auttavat luottamusta horjuttavan sekaannuksen ja hajaannuksen syntyä [Jarvenpaa et al., 1998]. 
***Tekemisien seuraamistyökalut***
- Mahdollisesti muiden kontribuutioiden seuraamistyökalut, kuten Ariadne [Trainer et al., 2011]. Henkilö, jonka työkeskeisistä tekemisistä ei ole tietoa, voidaan epäillä epäluotettavammaksi suorittajaksi [Trainer et al., 2011]. Seuraamistyökaluista voi olla iloa, koska yksi tutkimus havaitsi, että syy-seuraussuhde saattaa kääntyä vinksalleen: työtehtävien teko ei synnytä luottamusta, vaan luotettavien ihmisten uskotaan hoitavan työnsä, vaikkei tästä olisi näyttöjä [Zolin et al., 2004]. Tässä on kuitenkin hyvä tehdä pesäero sovelluksiin, jotka seuraavat etätyöntekijöiden työntekoa, sillä yksityisyyden tunnetta loukatessa herättää samalla närää työntekijöissä [Zweig and Webster, 2002]. Saatavilla oleminen saattaa myös laskea tuottavuutta keskeytyksiä aiheuttamalla, kun kynnys yhteydenottoon madaltuu liiaksi [Zweig and Webster, 2002] - tosin, miten se sitten sopii spontaanin keskustelun kannustamisen yhteyteen?
- Seuraamistyökaluista on sellainenkin ilo, että sen avulla voi selvittää, kuka on minkäkin ohjelmisto-osuuden takana. Tästä on erityistä iloa uusille tulijoille, jotka saavat näin tietoonsa, keneltä apua kannattaa kysyä [Gutwin et al., 2005].
- Lisäksi tämä ehkäisee huijaamista, kun huijaamisella tarkoitetaan viestintää, jolla on tarkoitus antaa vastaanottajalleen väärä kuva asiasta. Tällaisen harhauttamisen havaitseminen heikentää tiimin yhteneväisyyttä ja luottamuksen ilmapiiriä [Fuller et al., 2012]. Etätyö tekee omien tekemisien huijaamisen helpommaksi, varsinkin, jos seurattavat mittarit ovat huonoja [Trainer et al., 2011]. Ohjelmistoympäristössä on helppo seurata, syntyykö koodia ja täyttyvätkö tavoitteet, sekä se, kuka näitä asioita tekee. Omien tekemisien suhteen harhauttaminen on vaikeampaa, jos työstä jää todennettava jälki.
- Luottamuksen vallitessa tietoakin pimitetään vähemmän [Lin and Huang, 2010].
***Alueellisen jaottelun välttäminen***
- Tiimin kohtelu tiiminä, huolimatta alueellisesta jakautumisesta [Casey, 2010]. Vaikka äärimmilleen hajautetussa ohjelmistokehityksessä merkitys on pienempi kuin kahden eri toimiston tilanteessa, on tämä tärkeä sudenkuoppa vältettäväksi.
- Etätyöasetelma tekee kulttuurieroista vähemmän silmiinpistäviä, joten niitä ei välttämättä tarvitse erityisesti alleviivata [Jarvenpaa et al., 1998] - tosin tähän voi vaikuttaa myös valittujen menetelmien käyttö, lähinnä email, ei videoneuvotteluja? On kuitenkin huomattava, että kulttuurierojen ollessa todellisia, luottaja luottaa vähemmän vieraan kulttuurin edustajaan kuin henkilöön, joka edustaa samaa kulttuuria [Zolin et al., 2004].
***Tiimin muodostusperuste***
- Kaikki eivät välttämättä ole yhtä soveltuvia etätyöhön. Voi olla hyväksi valita etätyöntekijöitä vastuullisuuden, luotettavuuden, itsenäisyyden ja itseriittoisuuden perusteella [Jarvenpaa et al., 1998].

**Etätyöntekijöiden johtaminen luottamusta luovasti**
Etätyöläisten johtaminen on erilaista taitoa vaativaa, kuin tavallisten [Adams, 2001].
- Tiimiä inspiroivan johtajan osoittaminen edistää tiimin sitoutumista, sillä hän voi toimia yhteyshenkilönä tiimiläisten välillä [Aparna et al, 2009]. (@todo Ferrin 2006 on löytänyt johtajuuden luottamusvälityslinkkiluonteen?) (vaikka ohjelmistoalalla johtajuus saattaa olla parhaiten hankittua epävirallisesti vertaisista nostamalla) [@todo ei lähdettä]. Positiivisen ja kannustavan, ei-lannistavan johtajuuden korostaminen [Jarvenpaa et al., 1998]. Johtajan ei parane teilata spontaania viestintää ajanhukkana [Hinds and Mortensen, 2005].
- Tiimin johtajan ei myöskään pitäisi johtaa pelolla, sillä se on omiaan tuhoamaan yhteistyön hedelmät [Casey, 2010]. Pelko voi johtaa myös tiedonpimitykseen [Casey and Richardson, 2009]. Lisäksi johtajan on hyvä tunnistaa ja käyttää kaikki luottamusrakentamismahdollisuudet [Casey, 2010]. Tiimin johtajan viestinnän tulee myös olla totuudenmukaista ja avointa, sillä sekin lisää luottamusta [Bambacas and Patrickson, 2008]. Johtajien luottamusta herättävä viestintä oli silti puutteellinen taito, kun sitä Bambacasin ja Patricksonin [2008] tutkimuksessa heidän esimiehiltään kysyttiin. @todo käyttökelpoista?
- Kannattaa varautua siihen, että työntekijöiden keskuudessa on vallattomia henkisiä johtajia. Heidät voi koettaa tunnistaa ainakin käyttäen Sudweeksin ja Simoffin [2005] mallia, joka kertoo sähköisen viestinnän sisällön ja laajuuden perusteella potentiaaliset tai todelliset johtohahmot. Näille henkilöille on myös syytä kohdistaa sama johtamisen vaatimustaso, ainakin siinä määrin, että ovat asiasta ja vallastaan tietoisia.
- Kommunikoinnin itsereflektoinnista voisi olla apua ja siihen kannattaa kannustaa, mutta tiedostaa, että etätyötilanteessa tiimiä voi olla vaikea saada sihen sitoutumaan [Jarvenpaa et al., 1998].
- Vaikka itseohjautuvia tiimejä peräänkuulutetaankin, todetaan, että innostava johtaja voi toimia etätyöympäristössä luottamuksen välittäjänä kahden työntekijän välillä, ollen näin tärkeä tekijä [Aparna et al, 2009]. Lisäksi johtajuus voi auttaa säilyttämään luottamuksen niissäkin tilanteissa, kun kooltaan suuren ja sisäisesti hajanaisen tiimin pitäisi selvitä vaikeuksia tuottavasta projektista [Trainer et al., 2011]. 
- Jos ohjelmistoalan työ on yksilökeskeistä ja vähän koordinointia vaativaa,  korostuu hyvän ja sitouttavan johtajuuden rooli [Mulki and Jaramillo, 2011].
- Sähköisessä viestinnässä johtajan ystävällisyyden osoittaminen saattaa hämmentää vastaanottavaa alaista ja horjuttaa valta-asetelmaa, kun vuorostaan aggressiivinen käytös antaa valtaa lujittavan käsityksen [Belkin et al., 2013]. Tästä syystä johtajille on hyvä painottaa luottamuksen luomisen tärkeyttä, jotta he eivät käyttäisi muissa tilanteissa toimiviksi havaitsemiaan oppeja luottamukselle hallaa tehden.

**Etätyöntekijän luottamuksen luontia edistävät toimet**

Yksilö voi vaikuttaa omalla tekemisellään [Jarvenpaa et al., 1998]. Yksilö voi aloittaa luottamusta rakentavat toimet, vaikka hitaastikin.

***Aloitteellisuus***
- Erityisesti alkuvaiheessa tarpeen luottamuksen luotumisessa, se, ettei jää odottamaan muiden kertovan, mitä pitäisi tehdä [Jarvenpaa et al., 1998]. Aloitteellisuus mainitaan myös tässä: [Henttonen and Blomqvist, 2005].
- Valmis ottamaan riskin ja katsomaan miten käy [Adams, 2001].
***Toisiin tutustuminen***
- Toisiin tutustumiseen panostaminen erityisesti heti alussa. [Derosa and Lepsinger, 2010] [Henttonen and Blomqvist, 2005]
***Tervehtiminen, kuulumisten kysyminen***
- Sähköisien viestimien lisääntyminen johtaa helposti tervehtimisien vähentymiseen, joka edelleen johtaa siihen, ettei tästä seuraavia kasuaaleja keskusteluja käynnistykään [Sarbaugh-Thompson and Feldman, 1998]. Siksi tervehtiminen on tärkeä laukaiseva tekijä.
- Kuulumisten kysyminen työnteon lomassa [Derosa and Lepsinger, 2010]. Näissä tilanteissa on myös hyvä kertoa näkymättömissä tapahtuneista työasioista, kuten käydyistä puhelinkeskusteluista tai tapaamisesta, jossa vain osa tiimistä on ollut edustettuna [Hinds and Mortensen, 2005].
- Muista välittäminen [Henttonen and Blomqvist, 2005].
- Kaveria ei jätetä -mentaliteetti - jos tehtävässä epäonnistutaankin jonkun suorituksen puuttumisen tähden, kannustetaan häntä tekemään se vaikka myöhässäkin, osoittaen näin kiinnostusta tekijää kohtaan [Jarvenpaa et al., 1998].
***Luottamuksen tavoittelu***
- Luotettavuuden osoittaminen ja lupauksista kiinnipitäminen [Henttonen and Blomqvist, 2005]. Esimerkiksi uhrauksien tekeminen luo luottamusta, siinä missä oman edun tavoittelu tai laiskottelu syövät sitä [Zolin et al., 2004].
***Palautteen antaminen***
- Palautteen antaminen [Derosa and Lepsinger, 2010].
- Laadukkaan palautteen anto [Henttonen and Blomqvist, 2005].
***Hyväntahtoisuus***
- Muiden toimien lukeminen oletuksena hyvässä valossa. Esimerkiksi monikulttuurisessa tiimissä viestinnän vähäisyys ei välttämättä kieli luottamuspulasta ihmisiä, vaan luottamuspulasta omaa kielitaitoa kohtaan [Thom-Santelli et al., 2010]. Tällaisessa tilanteessa kannustaminen toimii paremmin kuin epäluuloisuus.
- Vaikka ohjelmistoalalla onkin helppo seurata konkreettisia työn hedelmiä, on tärkeää, ettei toisen arvoa päättele vain niiden perusteella. Suorituksia seuraavat mittarit, kuten versionhallinta, eivät välttämättä paljasta kaikkea hyödyllistä tekemistä. Yksinomaan näihin nojaaminen voi olla suorastaan haitallista ja luottamusta romuttavaa [Trainer et al., 2011]. Tukipyyntöihin vastaaminen saattaa olla hyvinkin merkitsevää työtä, vaikka siitä ei jäisi jälkeä ohjelmakoodiin. Tästä syystä on myös hyvä kertoa omista tekemisistään, eikä pitää kynttilää vakan alla [Koehne et al., 2012].
***Avoimuus ja suoruus***
- Avoimuus ja suoruus viestinnässä: ei rivien välistä lukemista
- Rehellinen asian myöntäminen, kun toimii yhdessä sovittujen pelisääntöjen vastaisesti. Luottamuksen vallitessa tekemiensä virheiden tunnustaminen ja tälle ulkoisen syyn osoittaminen antavat mahdollisuuden luottamuksen säilymiselle jatkossakin [Stouten et al., 2006]. Mikäli taas asiaa salailee tai selittää sisäisin syin, rapistuu entisestään hyvälläkin mallilla ollut luottamus helposti. Tässä tapauksessa sisäinen syy tarkoittaa esimerkiksi halua päästä vähemmällä vaivalla, kun muut näyttävät huhkivan riittävästi, kun taas ulkoinen syy voisi olla lähiomaisen kohtaama yllättävä sairastapaus. Tätä ulkoista selitystä ei kuitenkaan tule käydä keksimään, sillä valheesta kiinnijäämisellä on valtavan haitalliset seuraukset [Stouten et al., 2006].
- Avoimuus tilanteessa, kun epäilee toisen motiiveja. Etätyöläisellä on taipumus reagoida harhauttavaan viestintään alentamalla omaa sitoutuneisuuttaan [Fuller et al., 2012]. Parempi ratkaisu olisi nostaa kissa pöydälle. Tämä auttaa esimerkiksi tilanteessa, kun on syytä epäillä, tai tiedetään, toisen rikkoneen sovittuja pelisääntöjä vastaan. Vaikka epäilys olisi ollut aiheeton, poistuu asian vatvomisesta seuraava tulehtunut ilmapiiri. Mikäli taas epäily oli aiheellinen, saa syyllinen mahdollisuuden perustella toimiaan ja palauttaa siten luottamusta. Tätä mahdollisuutta ei tarjoudu, jos tekijä salaa tekonsa, eikä kukaan kysy asiasta.
- Viestinnän julkisuus antaa muille mahdollisuuden pysyä tapahtumien tasalla, vaikka eivät eläisikään samassa ajassa kuin osallistujat [Gutwin et al., 2004]. Lisäksi tällä tavoin voi muita häiritsemättä laajentaa ymmärrystään kokonaiskuvasta, sillä esimerkiksi ohjelmistoprojektit ovat helposti niin valtavia, ettei niiden sisäistäminen käy helposti tai itsestään. Sairaalaympäristössä on havaittu, että tietoisuus toisten tekemisistä mahdollisti keskeytyksen ajoittamisen toisen kannalta suotuisaan hetkeen [Bardram and Hansen, 2010]. Tämän saman logiikan voisi kuvitella pätevän myös etätyötilanteessa, kun puhelinsoiton voi lykätä sen ylitse, että kaatunut verkkopalvelu on saatu takaisin linjoille.
- Toisen ohjelmoijan työn jälkien tutkiminen auttavat ohjelmointitaitojen kehittämisessä [Dabbish et al., 2012].
***Tehtäväkeskeisyys***
- Tekemiseen keskittyminen, ei murehdita negatiivisia kommentteja tai lannistuta joidenkin ihmisten poissaolosta [Jarvenpaa et al., 1998].
***Yliviestiminen***
-Proaktiivinen viestintä, ollaan äänessä silloinkin, kun se ei olisi välttämätöntä. Spontaanilla kommunikoinnilla on havaittu olevan konfliktitilanteita paljastava ja ehkäisevä vaikutus [Hinds and Mortensen, 2005]. Matemaattinen malli puoltaa sitä, että halpa sähköinen roskaviestintä (e-cheap talk) luo luottamusta ja on kannattavampaa kuin sen laiminlyöminen [Wang and Redmiles, 2013]. Palautteen anto silloinkin, kun ei itse ole se pätevin sitä antamaan, on myös luottamusta herättävää - ainakin verrattuna siihen, että vain vaikenisi [Jarvenpaa et al., 1998]. Luottamussuhteen olemassaoon tunnistaakin siitä, että tiedon kanssa ei säästellä [Lin and Huang, 2010]. Tässä on kuitenkin syytä huomata se, että työtä suorittavasta tahon puhuessa työtehtävistä on vaihdettavan tiedon on syytä olla oikea-aikaista, totuudenmukaista ja käyttökelpoista, sillä se on omiaan luomaan luottamusta [Thomas et al., 2009]. Jollei työtehtäväkeskeistä kerrottavaa ole, on parempi käyttää aikansa kuulumisten vaihtamiseen. Informaatiotulva voi johtaa yliannostukseen, jos tietoa on yltäkylläisesti saatavilla eikä niiden hahmottaminen ja johdonmukainen käsittely ole mahdollista [Oldham and Da Silva, 2015].
- Kun viestintä on suunnattu ylemmälle johdolle, on tärkeämpää viestinnän määrä kuin sen varsinainen laatu [Thomas et al., 2009]. Tämä voi johtua siitä, että varsinaista ruohonjuuritason työtä hahmottamaton taho luottaa, kun työtä näytetään tekevän, vaikka sisältö olisikin päiväykseltään vaihdettuja raportteja?
- On huomattu, että proaktiiviset persoonallisuudet vaihtavat herkemmin tietoa muiden kanssa, luoden luottamusta ja ruokkien näin luovuutta [Gong et al., 2012].  Kriittisen tai oleellisen tiedon vaihtaminen luo luottamusta [Henttonen and Blomqvist, 2005].
- Omista tekemisistään voi viestiä myös esimerkiksi Twitterin kaltaisin mikroblogien avulla. Tällaisten on huomattu lisäävän yhteisöllisyyttä, kun ihmiset oppivat tuntemaan toisiaan [Zhao and Rosson, 2009]. Tällöin heidän tulee toki tietää muiden olemassaolosta, joten omasta sosiaalisesta olemassaolostaan on hyvä kertoa muillekin. Haitatonta tämä ei välttämättä ole, sillä raja työn ja vapaa-ajan välillä on altis tällöin hämärtymään [Skeels and Grudin, 2009].
***Maltillisuus***
- sekä kommunikointiopas, älä viesti kun olet kovin väsynyt tai tunnekuohun valloissa [Derosa and Lepsinger, 2010]
***Tavoitettavuus***
- Tavoitettavuus, jotta viestinvaihdossa ei kulu kohtuutonta aikaa [Derosa and Lepsinger, 2010] [Henttonen and Blomqvist, 2005] [Jarvenpaa et al., 1998]. 
- On hyvä luoda käsitys, että on vaivattomasti ja usein tavoitettavissa [Koehne et al., 2012].
- Kuitenkin on tunnistettava, että pelkkä nopea vastaaminen sähköpostiin ei luo ihmisten välistä luottamusta, vaan luottamusta siihen, että toinen hoitaa tonttinsa [Rocco et al., 2000]. Tässä yhteydessä on kuitenkin mahdollisuus syventää myös tätä tutkimuksen kannalta kiinnostavaa luottamusta.
***Etukäteistiedottaminen***
- Tulevista viestikatkoksista, kuten loman tähden voi käydä, tiedottaminen [Jarvenpaa et al., 1998]. Tätä sanoo myös [Zolin et al., 2004]. Tavoitettavuudesta kertomiseen voidaan tehokkaasti käyttää mikrobloggausta [Ehrlich and Shami, 2010].

@todo Tämän kun johonkin saa liitettyä niin jopas on.
Aiemmań esimerkin tapauksessa hyvä luottamussuhde mahdollistaa suoran kieltäytymisen, sen sijaan, että kieltäytyy kyydistä tekosyihin vedoten.

*Yhteenveto*

**Jatkotutkimusta**
Abdul-Rahman ja Hailes [2000] hahmottelivat vuosituhannen vaihteessa mallia, jolla virtuaaliyhteisöt voisivat välittää suosituksia, joiden painotukseen vaikuttaisi se, kuinka luotettavana pidät suosituksen antanutta henkilöä. Olisi mielenkiintoista nähdä idea sovellettuna ihmisten väliseen luottamukseen itseensä: jos pidän työtoveriani luotettavana, voisiko joku, jonka alkuperäinen mielikuva on toisenlainen, luottaessaan minuun, tarkistaa käsitystään myös tästä epäluotettavana pitämästään henkilöstä? Ohjelmisto, joka mahdollistaisi tällaisen luottamusmatriisin muodostamisen ja tarkastelun tekisi tämän mahdolliseksi. Vaikka tällainen ihmisten arviointi ei olekaan ongelmatonta ja sovellus voisi olla suorastaan haitallinen epäluottamuksen ja kyräilyn kylväjä, olisi aiheesta mielenkiintoista nähdä tutkimustietoa. Tämä ei ole aivan ainutlaatuinen toive, sillä samankaltaista on esittänyt [Zolin et al., 2004].

Liika luottavaisuus voi myös olla haitallista, sillä luottamus synnyttää käsityksen toisen ahkeruudesta, vaikka se olisi katteetontakin [Zolin et al., 2004]. Riskinä on tällöin se, että osapuolet olettavat asioiden etenevän, vaikka todellisuudessa mitään ei tapahtuisikaan. Tätä täydellistä luottamuksen suhdetta, tai väitteen kumoamista, olisi mielenkiintoista tutkia, ja ehkä niin onkin tehty? Ainakin [Fuller et al., 2012] tällaista vielä toivoi, sillä koetun luottamuksen maksimointi ei heistä välttämättä ole optimaalinen tavoite.

Luottamuksen luontia silmälläpitäen suunniteltu kahvihuonesimulointiohjelmisto voisi olla kiva.

Ohjelmistoalan etätyöläisten välisen luottamuksen luominen mahdollistaa tehokkaan toimimisen. Tehokkuus on perusteltu tavoite, sillä tuloksekkaan tiimin on tutkittu lisäävän työviihtyvyyttä [Lin et al., 2008]. On mukavaa olla voittavassa joukkueessa.

*Viiteluettelo*
[Abdul-Rahman and Hailes, 2000] Alfarez Abdul-Rahman and Stephen Hailes, Supporting trust in virtual communities. In: System Sciences, 2000. Proceedings of the 33rd Annual Hawaii International Conference, 1-9.
[Adams, 2001] John D. Adams, Managing dispersed work effectively. Od Practitioner 33, 1 (2001), 9-15.
[Aparna et al, 2009] Joshi Aparna, Mila B. Lazarova, and Hui Liao, Getting everyone on board: the role of inspirational leadership in geographically dispersed teams. Organization science 20, 1 (2009), 240-252.
[Bambacas and Patrickson, 2008] Mary Bambacas and Margaret Patrickson, Interpersonal communication skills that enhance organisational commitment. Journal of Communication Management 12, 1 (2008), 51-72.
[Bardram and Hansen, 2010] Jakob E. Bardram and Thomas R. Hansen, Context-based workplace awareness. Computer Supported Cooperative Work (CSCW) 19, 2 (2010), 105-138.
[Belkin et al., 2013] Liuba Y. Belkin, Terri R. Kurtzberg, Charles E. Naguin, Signaling dominance in online negotiations: the role of affective tone. Negotiation and Conflict Management Research 6, 4 (2013), 285-304.
[Blomqvist, 1997] Kirsimarja Blomqvist. The many faces of trust. Scandinavian journal of management 13, 3 (1997), 271-286.
[Brahm and Kunze, 2012] Taiga Brahm and Florian Kunze, The role of trust climate in virtual teams. Journal of Managerial Psychology 27, 6 (2012), 595-614.
[Casey, 2010] Valentine Casey, Developing trust in virtual software development teams. Journal of theoretical and applied electronic commerce research 5, 2 (2010), 41-58.
[Casey and Richardson, 2009] Valentine Casey and Ita Richardson, Implementation of global software development: a structured approach. Software Process: Improvement and Practice 14, 5 (2009), 247-262.
[Chandra et al., 2012] Shalini Chandra, Shirish C. Srivastava, and Yin-Leng Theng, Cognitive absorption and trust for workplace collaboration in virtual worlds: an information processing decision making perspective. Journal of the Association for Information Systems 13, 10 (October 2012), 797-835.
[Dabbish et al., 2012] Laura Dabbish, Colleen Stuart, Jason Tsay, and Jim Herbsleb, Social coding in GitHub: transparency and collaboration in an open software repository. In: Proceedings of the ACM 2012 conference on Computer Supported Cooperative Work, 1277-1286.
[Derosa and Lepsinger, 2010] Darleen M. Derosa and Richard Lepsinger, Virtual Team Success: a Practical Guide for Working and Leading from a Distance. John Wiley and Sons, 2010.
[DiMicco et al., 2008] Joan DiMicco, David R. Millen, Werner Geyer, Casey Dugan, Beth Brownholtz, and Michael Muller, Motivations for social networking at work. In: Proceedings of the 2008 ACM conference on Computer supported cooperative work, 711-720.
[Dittrich and Giuffrida, 2011] Yvonne Dittrich and Rosalba Giuffrida, Exploring the role of instant messaging in a global software development project. In: Global Software Engineering (ICGSE), 2011 6th IEEE International Conference, 103-112.
[Dorairaj et al., 2012] Siva Dorairaj, James Noble, and Petra Malik, Understanding lack of trust in distributed agile teams: a grounded theory study. In: Proceedings of the EASE 2012, 81-90.
[Ehrlich and Shami, 2010] Kate Ehrlich and N. Sadat Shami, Microblogging inside and outside the workplace. In: ICWSM.
[Ford, 2001] Dianne Ford, Trust and Knowledge Management: The Seeds of Success. Queen's School of Business, Centre for Knowledge-Based Enterprises, 2001.
[Fuller et al., 2012] Christie M. Fuller, Kent Marett, and Douglas P. Twitchell, An examination of deception in virtual teams: effects of deception on task performance, mutuality, and trust. Professional Communication, IEEE Transactions on 55, 1 (2012), 20-35.
[Giuffrida and Dittrich, 2014] Rosalba Giuffrida and Yvonne Dittrich, How social software supports cooperative practices in a globally distributed software project. In: Proceedings of the 7th International Workshop on Cooperative and Human Aspects of Software Engineering, 24-31.
[Giuffrida and Dittrich, 2015] Rosalba Giuffrida and Yvonne Dittrich, A conceptual framework to study the role of communication through social software for coordination in globally-distributed software teams. Information and Software Technology 63 (2015), 11-30.
[Golden, 2007] Timothy Golden, Co-workers who telework and the impact on those in the office: understanding the implications of virtual work for co-worker satisfaction and turnover intentions. Human Relations 60, 11 (2007), 1641-1667.
[Golden and Raghuram, 2010] Timothy D. Golden and Sumita Raghuram, Teleworker knowledge sharing and the role of altered relational and technological interactions. Journal of Organizational Behavior 31, 8 (2010), 1061-1085.
[Gong et al., 2012] Yaping Gong, Siu-Yin Cheung, Mo Wang, and Jia-Chi Huang, Unfolding the proactive process for creativity integration of the employee proactivity, information exchange, and psychological safety perspectives. Journal of Management 38, 5 (2012), 1611-1633.
[Gutwin et al., 2005] Carl Gutwin, Kevin Schneider, David Paquette, and Reagan Penner, Supporting group awareness in distributed software development. In: Engineering Human Computer Interaction and Interactive Systems, 383-397.
[Henttonen and Blomqvist, 2005] Kaisa Henttonen and Kirsimarja Blomqvist, Managing distance in a global virtual team: the evolution of trust through technology‐mediated relational communication. Strategic Change 14, 2 (2005), 107-119.
[Hinds and Mortensen, 2005] Pamela J. Hinds and Mark Mortensen, Understanding conflict in geographically distributed teams: the moderating effects of shared identity, shared context, and spontaneous communication. Organization science 16, 3 (2005), 290-307.
[Holste and Fields, 2010] Scott J. Holste and Dail Fields, Trust and tacit knowledge sharing and use. Journal of knowledge management 14, 1 (2010), 128-140.
[Jarvenpaa et al., 1998] Sirkka L. Jarvenpaa and Dorothy E. Leidner, Communication and trust in global virtual teams. Journal of Computer‐Mediated Communication 3, 4 (1998), 0-0.
[Koehne et al., 2012] Benjamin Koehne, Patrick C. Shih, and Judith S. Olson, Remote and alone: coping with being the remote member on the team. In: Proceedings of the ACM 2012 conference on Computer Supported Cooperative Work (CSCW '12), 1257-1266.
[Kudesia and Elfenbein, 2013] Ravi S. Kudesia; Hillary Anger Elfenbein, Nonverbal communication in the workplace. Nonverbal communication (2013), 805-832.
[Lin and Huang, 2010] Tung-Ching Lin and Chien-Chih Huang, Withholding effort in knowledge contribution: the role of social exchange and social cognitive on project teams. Information & Management 47, 3 (2010), 188-196.
[Lin et al., 2008] Chad Lin, Craig Standing, and Ying-Chieh Liu, A model to develop effective virtual teams. Decision Support Systems 45, 4 (2008), 1031-1045.
[Mitchell and Zigurs, 2009] Alanah Mitchell and Ilze Zigurs, Trust in virtual teams: solved or still a mystery? ACM SIGMIS Database 40, 3 (2009), 61-83.
[Mulki and Jaramillo, 2011] Jay Prakash Mulki and Fernando Jaramillo, Workplace isolation: salespeople and supervisors in USA. The International Journal of Human Resource Management 22, 4 (2011), 902-923.
[O'Leary and Mortensen, 2010] Michael Boyer O'Leary and Mark Mortensen, Go (con) figure: subgroups, imbalance, and isolates in geographically dispersed teams. Organization Science 21, 1 (2010), 115-131.
[Oldham and Da Silva, 2015] Greg R. Oldham and Nancy Da Silva, The impact of digital technology on the generation and implementation of creative ideas in the workplace. Computers in Human Behavior 42 (2015) 5-11.
[Ou et al., 2010] Carol XJ Ou, Robert N. Davison, Yi Liang, and Xuepan Zhong, The significance of instant messaging at work. In: Internet and Web Applications and Services (ICIW), 2010 Fifth International Conference, 102-109.
[Plonka et al., 2015] Laura Plonka, Helen Sharp, Janet Van der Linden, and Yvonne Dittrich, Knowledge transfer in pair programming: an in-depth analysis. International Journal of Human-Computer Studies 73 (2015): 66-78.
[Rocco et al., 2000] Elena Rocco, Thomas Finholt, Erik C. Hofer, and James Herbsleb, Designing as if trust mattered.Collaboratory for Research on Electronic Work (CREW) Technical Report (2000).
[Sarbaugh-Thompson and Feldman, 1998] Marjorie Sarbaugh-Thompson and Martha S. Feldman, Electronic mail and organizational communication: does saying “hi” really matter? Organization science 9, 6 (1998), 685-698.
[Sepulveda, 2003] Christian Sepulveda, Agile development and remote teams: learning to love the phone. In: Proceedings of the Agile Development Conference, 2003. ADC 2003. , 140-145.
[Skeels and Grudin, 2009] Meredith M. Skeels, and Jonathan Grudin.When social networks cross boundaries: a case study of workplace use of facebook and linkedin. In: Proceedings of the ACM 2009 international conference on Supporting group work, 95-104.
[Stouten et al., 2006] Jeroen Stouten, David De Cremer, and Eric van Dijk. Violating equality in social dilemmas: emotional and retributive reactions as a function of trust, attribution, and honesty. Personality and Social Psychology Bulletin 32, 7 (2006), 894-906.
[Sudweeks and Simoff, 2005] Fay Sudweeks and Simeon J. Simoff, Leading conversations: communication behaviours of emergent leaders in virtual teams. In: System Sciences, 2005. HICSS'05. Proceedings of the 38th Annual Hawaii International Conference, 108a-108a.
[Thom et al., 2012] Jennifer Thom, David Millen, and Joan DiMicco, Removing gamification from an enterprise SNS. In: Proceedings of the ACM 2012 conference on Computer Supported Cooperative Work, 1067-1070.
[Thom-Santelli et al., 2010] Jennifer Thom-Santelli, David R Millen, and Joan M. DiMicco, Characterizing global participation in an enterprise SNS. In: Proceedings of the 3rd international conference on Intercultural collaboration, 251-254.
[Thomas et al., 2009] Gail Fann Thomas, Roxanne Zolin and Jackie L. Hartman, The central role of communication in developing trust and its effects on employee involvement. Journal of Business Communication (2009).
[Trainer et al., 2011] Erik H. Trainer, Ban Al-Ani, and David F. Redmiles, Impact of collaborative traces on trustworthiness. In: Proceedings of the 4th International Workshop on Cooperative and Human Aspects of Software Engineering, 40-47.
[Wang and Redmiles, 2013] Yi Wang and David Redmiles, Understanding cheap talk and the emergence of trust in global software engineering: an evolutionary game theory perspective. In: Cooperative and Human Aspects of Software Engineering (CHASE), 2013 6th International Workshop, 149-152.
[Walterbusch et al., 2014] Marc Walterbusch, Matthias Gräuler, and Frank Teuteberg, How trust is defined: a qualitative and quantitative analysis of scientific literature. In: Twentieth Americas Conference on Information Systems, Savannah, 2014.
[Wu et al., 2010]
[Zhao and Rosson, 2009] Dejin Zhao and Mary Beth Rosson, How and why people Twitter: the role that micro-blogging plays in informal communication at work. In: Proceedings of the ACM 2009 international conference on Supporting group work, 243-252.
[Zolin et al., 2004] Roxanne Zolin, Pamela J. Hinds, Renate Fruchter, and Raymond E. Levitt, Interpersonal trust in cross-functional, geographically distributed work: a longitudinal study. Information and organization 14, 1 (2004), 1-26.
[Zweig and Webster, 2002] David Zweig and Jane Webster, Where is the line between benign and invasive? An examination of psychological barriers to the acceptance of awareness monitoring systems. Journal of Organizational Behavior 23, 5 (2002), 605-633.